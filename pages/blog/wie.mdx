---
layout: 'blog'
title: 'Wie?'
date: '2020-07-21'
pinned: true
---

Ik vind het tijd worden voor een website, vooral omdat ik niet echt veel te doen heb in de Covid tijden. Deze eerste post gebruik ik vooral om mezelf voor te stellen, maar ik wil ook de mogelijkheid hebben om deze format te verkennen.

## Wie ben ik
Mijn naam is Dennis en ik woon momenteel in Haastrecht. Ik ben net klaar met mijn Havo en ik begin in september met mijn HBO-ICT propedeuse. Sinds jongs af aan ben ik geïnteresseerd in zowat alles wat te maken heeft met computers.

Toen ik mijn eerste computer kreeg was ik er aan vastgelijmd. Ik wilde alle ins en outs kennen, begrijpen en gebruiken. Tien jaar later sta ik nu op het punt om te beginnen met mijn HBO-ICT studie.
### Scholing
Ik was op de basisschool nooit zo goed in de 'béta' vakken. Rekenen, natuniek... Het was niet mijn ding. Op de middelbare school kwam ik er na de brugklas achter dat ik het echter toch wel wat vind.
Ik heb mijn havo afgerond met *Natuur/Techniek* met *Wiskunde D en Bedrijfseconomie* samen met een *Business school* traject die onze school kon aanbieden. Dat brengt de eindstand op een havo-nt diploma + Associatie diploma voor Basiskennis Ondernemerschap.

Mijn einddoel is om op een universitaire niveau technische informatica, oftewel *Computer Science and Engineering* te volgen, maar dat gaat niet zo makkelijk met een havo diploma. Dus ga ik proberen om na mijn HBO propedeuse jaar gelijk over te stappen naar de universiteit. Dat is een hele lastige taak heb ik gehoord, maar ik ga voormezelf duimen.
Dat betekent dus dat ik in september begin met mijn HBO-ICT op de hogeschool utrecht en hopelijk zit ik in september 2021 ergens op de TU.
## Doel van deze blog
Het doel van deze blog is niet zo snel om mezelf aan andere mensen voor te stellen, maar ik wil dit gebruiken om mijn projecten/ervaringen te delen. Over de volgende paar dagen hoop ik meer posts te schrijven over mezelf of interessante dingen in het algemeen.
