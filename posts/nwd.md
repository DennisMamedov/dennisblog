---
title: 'Toekomst van VR in het onderwijs'
date: '2020-01-31'
pinned: false
---

Toen ik in havo 4 zat had mijn Wiskunde D leraar, Sjaak Kamerling, een leuk idee. We deden een hoofdstuk over driedimensionale vectoren en vlaktes. Hiervoor heeft meneer Kamerling en hele PC laten bouwen door de ICT sectie van onze school. Dit gebundeld met een VR bril maakt voor een vernieuwende manier om wiskunde te leren.  
## In de les
Het zou aardig lastig zijn om de hele klas tegelijk in de VR wereld te krijgen, aangezien dat heel duur zou zijn. Daarom had meneer Kamerling gekozen om elke les 3 of 4 leerlingen apart te zetten met een blad vol opdrachten die de leerlingen kunnen maken. Zo had je bijvoorbeeld een opdracht om eerst een kubus te maken, dan het middelpunt ervan te vinden.  

Meneer Kamerling had natuurlijk ook nog een hele klas om les te geven, dus hij koos ervoor om elk VR-groepje te bundelen met een leerling die de vorige les de VR opdrachten heeft gedaan. Die leerling kan makkelijk het hele groepje helpen. Het is namelijk ook veel makkelijker voor leerlingen om VR te leren en uit te leggen, voor de docenten is dat namelijk wat lastiger. Leerlingen pakken het veel sneller op.  


| ![VR in een klaslokaal](/images/posts/nwd/banner.jpeg "VR in een klaslokaal") |
| :--: |
| Poster met mij, gebruikt voor de open dag voor de school |

## Het programma/spel
We maakten gebruik van [NeoTrie VR](https://store.steampowered.com/app/878620/Neotrie_VR/), een sandbox spel ontwikkeld door Spaanse en Poolse docenten. In dit spel is het mogelijk om in de driedimensionale ruimte allerlei vormen te maken en ontdekken. We kregen een blad met uitleg van alle 'tools' en daarmee konden we de opdrachten volgen, maar het was ook de bedoeling om zelf dingen te ontdekken.  

| ![Foto's van NeoTrie VR](/images/posts/nwd/nt1.jpg "Foto's van NeoTrie VR") |\
| :--: |
| ![Foto's van NeoTrie VR](/images/posts/nwd/nt2.jpg "Foto's van NeoTrie VR") |
| Foto's van NeoTrie VR |  

## De Nationale Wiskunde Dagen
Meneer Kamerling kreeg voor zijn vernieuwende een plekje op de Nationale Wiskunde Dagen, een jaarlijks evenement waar honderden docenten uit het hele land, en buitenland, bijeenkomen om te praten over wiskunde, georganiseerd door Universiteit Utrecht. Sjaak koos mij en een andere leerling, Demi, om mee te doen in de naam van de school. Een van de ontwikkelaars uit Spanje, José Luis, kwam ook naar Nederland om de workshop bij te wonen.

De NWD werd gehouden in de Leeuwenhorst, een groot conferentie centrum/hotel in Noordwijkerhout. Het eerste deel van de workshop was een [presentatie](https://www.uu.nl/sites/default/files/fi_nwd_2020_sjaak_kamerling.pdf) door Kamerling met een subsectie waar ik en Demi een demo hielden van een paar opdrachten. 

| ![Demo](/images/posts/nwd/demo.jpg "Demo") |
| :---: | 
| De demo | 

Hierna mochten de deelnemers zelf proberen om een paar opdrachten te maken met begeleiding van Demi, José en ik. Voor de mensen die zelf VR niet wilde gebruiken, lagen er rond de kamer nog allemaal andere [opdrachten](https://www.uu.nl/sites/default/files/fi_nwd_2020_kamerling_hand-out.pdf) wat te maken heeft met AR, waar deelnemers met een app en QR codes bepaalde platonische lichamen konden ontdekken.

| ![Doe-workshop](/images/posts/nwd/nwdws.jpg "Doe-workshop") |
| :---: | 
| ![Groepsfoto](/images/posts/nwd/grf.jpg "Groepsfoto") |
| Nog wat foto's van de workshop | 
<br>